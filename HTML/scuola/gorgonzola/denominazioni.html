<!DOCTYPE html>
<html>
<head>
<meta charset="UTF-8">
<title>Le denominazioni</title>
<link rel="stylesheet" type="text/css" href="stili.css">
</head>
<body>
<h1>Prodotti alimentari <em>tipici</em></h1>
<p>L'<a href="http://ec.europa.eu/agriculture/quality/schemes/index_en.htm">Unione europea</a> ha realizzato un sistema 
di marchi per promuovere e proteggere la denominazione dei prodotti agricoli e alimentari di qualità. 
Si tratta di tre marchi: la denominazione di origine protetta, l'indicazione geografica protetta e la specialità tradizionale garantita.</p>
<p>Questo sistema di marchi permette, in tutti gli stati membri dell'Unione europea, di tutelare la diversificazione 
dei prodotti agricoli, di proteggere la diversa denominazione dei prodotti alimentari contro le imitazioni 
e i plagi e di aiutare il consumatore, informandolo sulle caratteristiche specifiche dei prodotti.</p>

<h2>DOP</h2>
<img class="loghi" src="dop-logo.png" alt="logo DOP" width="150">
<p class="legge">Si intende per «denominazione d'origine», il nome di una regione, di un luogo determinato o, 
in casi eccezionali, di un paese che serve a designare un prodotto agricolo o alimentare originario di tale regione, 
di tale luogo determinato o di tale paese, la cui qualità o le cui caratteristiche sono dovute essenzialmente 
o esclusivamente ad un particolare ambiente geografico, inclusi i fattori naturali e umani, e la cui produzione, 
trasformazione e elaborazione avvengono nella zona geografica delimitata.</p>
<p>Affinché un prodotto sia DOP, le fasi di produzione, trasformazione ed elaborazione devono avvenire 
in un'area geografica delimitata. Chi fa prodotti DOP deve attenersi alle rigide regole produttive 
stabilite nel disciplinare di produzione. Il rispetto di tali regole è garantito da uno specifico organismo di controllo.</p>

<h2>IGP</h2>
<img class="loghi" src="igp-logo.png" alt="logo IGP" width="150">
<p class="legge">Ai fini del presente regolamento, si intende per: a) «denominazione d'origine», 
il nome di una regione, di un luogo determinato o, in casi eccezionali, di un paese che serve a designare 
un prodotto agricolo o alimentare: —originario di tale regione, di tale luogo determinato o di tale paese, 
la cui qualità o le cui caratteristiche sono dovute essenzialmente o esclusivamente ad un particolare 
ambiente geografico, inclusi i fattori naturali e umani, e —la cui produzione, trasformazione 
e elaborazione avvengono nella zona geografica delimitata; b) «indicazione geografica», 
il nome di una regione, di un luogo determinato o, in casi eccezionali, di un paese che serve 
a designare un prodotto agricolo o alimentare: —come originario di tale regione, di tale luogo 
determinato o di tale paese e —del quale una determinata qualità, la reputazione 
o altre caratteristiche possono essere attribuite a tale origine geografica e 
—la cui produzione e/o trasformazione e/o elaborazione avvengono nella zona geografica delimitata.</p>

<h2>STG</h2>
<img class="loghi" src="stg-logo.jpg" alt="logo STG" width="150">
<p>Il termine specialità tradizionale garantita, meglio noto con l'acronimo STG, 
è un marchio di origine introdotto dalla Unione europea volto a tutelare produzioni 
che siano caratterizzate da composizioni o metodi di produzione tradizionali.</p>
<p>Questa certificazione, disciplinata dal regolamento <em>CE n. 509/2006</em> (che sostituisce 
il precedente n. 2082/92), diversamente da altri marchi, quali la denominazione di origine 
protetta (DOP) e l'indicazione geografica protetta (IGP), si rivolge a prodotti agricoli 
e alimentari che abbiano una "specificità" legata al metodo di produzione o alla 
composizione legata alla tradizione di una zona, ma che non vengano prodotti 
necessariamente solo in tale zona.</p>

</body>
</html>